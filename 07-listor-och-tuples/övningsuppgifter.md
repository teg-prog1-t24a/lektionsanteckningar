# Övningsuppgifter

## E-uppgifter

### Uppgift 1 – Skapa en lista

Skapa en lista med tre olika frukter och skriv ut listan.

---

### Uppgift 2 – Första elementet

Skapa en lista med fem heltal och skriv ut det första talet i listan.

---

### Uppgift 3 – Längden på en lista

Skapa en lista med några namn och skriv ut hur många namn listan innehåller.

---

### Uppgift 4 – Slumpmässigt val ur lista

Skapa en lista med fyra olika färger och skriv ut en slumpmässigt vald färg.

---

### Uppgift 5 – Iterera över lista

Skapa en lista med tre djur och skriv ut varje djur på en egen rad med hjälp av en loop.

---

### Uppgift 6 – Ändra element

Skapa en lista med tre städer, ändra det andra elementet till en ny stad och skriv ut listan.

---

### Uppgift 7 – Sista elementet

Skapa en lista med fem ord och skriv ut det sista ordet.

---

### Uppgift 8 – Enkel tuple

Skapa en tuple med tre koordinater (x, y, z) och skriv ut den.

---

### Uppgift 9 – Indexering i tuple

Skapa en tuple med tre ord och skriv ut det mittersta ordet.

---

### Uppgift 10 – Loopa tuple

Skapa en tuple med fyra siffror och skriv ut varje siffra i tur och ordning.

---

### Uppgift 11 – Negativt index

Skapa en lista med fyra namn och skriv ut det sista namnet med hjälp av ett negativt index.

---

### Uppgift 12 – Slicing

Skapa en lista med fem ord och skriv ut de tre första orden med hjälp av slicing.

---

## C-uppgifter

### Uppgift 13 – Byta plats

Skapa en lista med tre tal. Byt plats på det första och sista talet och skriv ut listan.

---

### Uppgift 14 – Kontrollera om värde finns

Skapa en lista med fem ord. Låt användaren skriva in ett ord och skriv ut om ordet finns i listan eller inte.

---

### Uppgift 15 – Summera lista

Skapa en lista med fyra heltal och beräkna summan av dem.

---

### Uppgift 16 – Medelvärde

Skapa en lista med fem heltal och räkna ut medelvärdet.

---

### Uppgift 17 – Största talet

Skapa en lista med fyra tal och skriv ut det största talet.
a) Lös uppgiften **med hjälp av en inbyggd metod**
b) Lös uppgiften **från grunden** där du själv bygger upp resultatet.

---

### Uppgift 18 – Räkna förekomster

Skapa en lista med några ord där minst ett ord förekommer flera gånger. Skriv ut hur många gånger ordet förekommer.

---

### Uppgift 19 – Slumpmässig lista

Skapa en tom lista och fyll den med fem slumpmässiga heltal mellan 1 och 10. Skriv sedan ut listan.

---

### Uppgift 20 – Lista till tuple

Skapa en lista med tre namn och gör om den till en tuple. Skriv ut tuplen.

---

### Uppgift 21 – Tuple till lista

Skapa en tuple med fyra tal och gör om den till en lista. Skriv ut listan.

---

### Uppgift 22 – Palindromlista

Skapa en lista med tre ord. Skriv ut listan både framåt och baklänges.

---

### Uppgift 23 – Mata in till lista

Låt användaren mata in tre tal. Lägg till dem i en lista med `append` och skriv ut listan.

---

### Uppgift 24 – Tuple unpacking

Skapa en tuple med ett namn och en ålder. Packa upp värdena i två variabler och skriv ut en mening med dem.

---

## A-uppgifter

### Uppgift 25 – Unik i lista

Skapa en lista med flera ord där några upprepas. Skriv ut endast de ord som förekommer exakt en gång.

---

### Uppgift 26 – Nästlad loop med lista

Skapa en lista med tre namn och skriv ut varje namn tillsammans med varje siffra mellan 1 och 3.

---

### Uppgift 27 – Hitta dubbeltal

Skapa en lista med tio slumpmässiga heltal mellan 1 och 5. Skriv ut alla tal som förekommer mer än en gång.

---

### Uppgift 28 – Sortera lista

Skapa en lista med fem slumpmässiga heltal mellan 1 och 20 och sortera listan i stigande ordning.
a) Lös uppgiften **med hjälp av en inbyggd metod**
b) Lös uppgiften **från grunden** där du själv bygger upp resultatet. (Svår!)

---

### Uppgift 29 – Hitta gemensamma värden

Skapa två olika listor med heltal. Skriv ut de tal som finns i båda listorna.

---

### Uppgift 30 – Tuple som koordinater

Skapa en lista med tuples som representerar punkter i ett rutnät, till exempel `(x, y)`.  
Låt användaren skriva in ett tal för `y`. Programmet ska sedan skriva ut alla punkter som har den y-koordinaten.

---

### Uppgift 31 – List comprehension kvadrater

Skapa en lista med kvadrattal från 1 till 10 med hjälp av en list comprehension.

---

### Uppgift 32 – List comprehension jämna tal

Skapa en lista med alla jämna tal mellan 0 och 20 med hjälp av en list comprehension.

---

## Tips

* En lista kan skapas med hakparenteser, till exempel `[1, 2, 3]`.
* En tuple kan skapas med parenteser, till exempel `(1, 2, 3)`.
* Man kan komma åt ett element med dess index, till exempel `lista[0]` för första elementet.
* Negativa index börjar från slutet, till exempel `lista[-1]` för sista elementet.
* `len` ger antalet element i en lista eller tuple.
* `in` kan användas för att kontrollera om ett värde finns i en lista eller tuple.
* `append` kan lägga till ett nytt element i slutet av en lista.
* `random.randint(a, b)` ger ett slumpmässigt heltal mellan a och b.
* `sum` ger summan av en lista med tal.
* `max` och `min` ger det största respektive minsta värdet i en lista.
* `count` kan räkna hur många gånger ett värde förekommer i en lista.
* `sort` eller `sorted` kan ordna elementen i en lista i storleksordning.
* En loop kan användas för att gå igenom varje element i en lista eller tuple.
